Nato a Northampton (Midlands Orientali) da padre inglese, Philip, e madre norvegese, Hilde, all'età di due anni si trasferisce con la famiglia nella città norvegese di Bergen, dove risiede tuttora. Possiede la doppia cittadinanza britannica e norvegese dalla nascita. Sin da bambino ha dimostrato interesse nella programmazione e progettazione digitale e all'età di 15 anni ha iniziato a produrre musica sul suo computer e a pubblicarla online attraverso YouTube e SoundCloud, attirando l'attenzione delle case discografiche.

È stato ispirato dai produttori K-391 e Ahrix e da compositori come Hans Zimmer e Steve Jablonsky. Ha iniziato a produrre la sua musica sul suo laptop usando FL Studio. Nel luglio 2012, con l'aiuto e il feedback dei suoi fan online, iniziò a perseguire la sua carriera di produttore musicale e lentamente iniziò a pubblicare la sua musica su YouTube e SoundCloud. Era noto come DJ Walkzz prima di firmare un contratto discografico.

Walker ha pubblicato il brano Fade il 17 agosto 2014 e rieditata successivamente tramite l'etichetta discografica NoCopyrightSounds il 19 novembre. La traccia ha oltre tre miliardi di visualizzazioni su YouTube, più un miliardo e mezzo di riproduzioni su Spotify e 35 milioni di stream su SoundCloud. Nel 2015 pubblica Force e Spectre.

Alla fine del 2015, dopo aver firmato un contratto con MER Musikk e Sony, arriva al successo grazie al brano Faded; rimasterizzazione (con l'aggiunta di una traccia vocale con la cantante norvegese Iselin Solheim) di Fade. Nel 2016 vince il premio Spellemannprisen nella categoria tormentone dell'anno per il suo brano Faded.

Nel corso del 2016 ha pubblicato altri singoli: Sing Me to Sleep, Routine e Alone.

Nel 2017 pubblica Tired, primo della trilogia World of Walkers, in collaborazione con Gavin James. In seguito, nel settembre 2017, pubblica The Spectre, rimasterizzato con voce dal suo brano musicale Spectre e, ad ottobre, pubblica All Falls Down in collaborazione con Noah Cyrus e Digital Farm Animals.

Nel 2018 produce un featuring con K-391, Julie Bergan e Seungri: Ignite, la quale è il prologo di Ignite Instrumental, lanciato da Walker nel 2017. Il 27 luglio 2018 pubblica Darkside, secondo capitolo della trilogia World of Walkers, in collaborazione con Au/Ra e Tomine Harket. Il 28 settembre viene rilasciato l'ultimo brano della trilogia World of Walkers: Diamond Heart, in collaborazione con Sophia Somajo.

Per concludere il 2018, Walker ha pubblicato Different World in collaborazione con K-391, Sofia Carson e CORSAK, dal suo album di debutto con lo stesso nome, pubblicato il 14 dicembre. L'album è composto da 15 canzoni tra cui 5 nuove: Lost Control (featuring Sorana), I Don't Wanna Go (featuring Julie Bergan), Lily (featuring K-391 e Emelie Hollow), Lonely (featuring Steve Aoki, Omar Noir e ISAK) e Do It All For You (featuring Trevor Guthrie).

Il 22 febbraio 2019, Walker ha pubblicato il singolo Are You Lonely con Steve Aoki e ISAK. È un remix della canzone originale Lonely del suo album di debutto Different World. Il 21 marzo 2019, Walker ha pubblicato il singolo On My Way, con Sabrina Carpenter e Farruko in collaborazione con PUBG Mobile. Il 20 luglio 2019 pubblica Unity, composto, cantato e prodotto dai suoi fan e mixato da James Njie. Il 25 luglio 2019 pubblica Live Fast, in collaborazione con ASAP Rocky e PUBG Mobile. Il 31 agosto 2019 rilascia Play in collaborazione con K-391, Martin Tungevaag e Mangoo, il quale è un rifacimento di una canzone pubblicata da quest'ultimo nel 1999, chiamata Eurodancer. Walker e gli altri membri della collaborazione aprirono un concorso in cui tutti i fan hanno avuto la possibilità di produrre i propri remix e i migliori, scelti dagli artisti della collaborazione, sono stati rilasciati ufficialmente dopo averli perfezionati in studio. Il 2 novembre 2019 rilascia Avem, la quale è l'inno di Aviation Tour, il suo tour globale del 2019, ed è anche la colonna sonora del suo gioco The Aviation Game. Il 27 dicembre 2019 ha rilasciato il brano Alone pt. 2 feat. Ava Max, riscuotendo ulteriore successo.

A gennaio 2020 collabora alla pubblicazione di End of Time, con K-391 e Ahrix. Il brano è il remix di Nova, pubblicato dallo stesso Ahrix nel 2013 e, il 31 marzo dello stesso anno, pubblica Heading Home.